[[RELAZIONE DG BILANCIO DI ESERCIZIO 2022@14042023.doc]]
**Telemedicina - televisita e teleconsulto**

Come convenuto anche negli incontri tra la Direzione AOUC e il Dipartimento MMG che si sono tenuti di sabato mattina con cadenza circa mensile e a seguito dei colloqui intercorsi con i clinici e con il Responsabile della UOs Informatizzazione dei processi Sanitaria Dott. Dannaoui, sono state estese alcune funzioni di telemedicina già attive e sono state messe a punto ulteriori funzioni ArchiMed/ArchiAmb.

È stato **esteso a tutte le AFT** e a tutti i Colleghi **MMG** del Dipartimento Medicina Generale dell’**Area Vasta Centro** **l’accesso alla documentazione clinica di ricovero e ambulatoriale** dell’AOU Careggi per le quali il paziente ha espresso il consenso.

Allo stesso tempo, i Coordinatori dei GOM di Careggi possono tramite [CaRED](https://www.aou-careggi.toscana.it/internet/index.php?option=com_content&view=article&id=5242&catid=50&Itemid=910&lang=it) **invitare i MMG ai GOM** che trattano i loro assistiti. I MMG riceveranno in tal caso una mail con il calendario e il link alla teleconferenza della riunione del GOM.

Con il **teleconsulto con i MMG**, previa creazione di una specifica agenda ArchiMed (non CUP2.0) da parte dell’amministratore locale di SOD, il MMG può prenotare direttamente il teleconsulto collegandosi ad ArchiMed (funzione agenda) e occupando uno degli slot previsti nell’agenda della SOD. Per il teleconsulto con i MMG, il Catalogo aziendale è stato integrato con 81 voci di teleconsulto specifiche per ciascuna disciplina, le cui tariffe sono state definite con il Controllo Direzionale. Il teleconsulto è garantito attraverso la piattaforma Jitsi Meets integrata in ArchiMed e senza necessità di ulteriori azioni da parte dei clinici. ArchiMed crea il link alla riunione e lo trasmette al MMG con la prenotazione del teleconsulto. Il teleconsulto è oggi **attivo per Diabetologia, Geriatria, Chirurgia generale oncologica, Reumatologia, ed è** **in fase di attivazione per Cardiologia, Malattie Aterotrombotiche e Endocrinologia, in coerenza con l’avvio e l’attivazione della cartella ambulatoriale ArchiAmb in questi contesti.**

Accanto al teleconsulto è stata istituita la **casella di posta elettronica di SOD** in ArchiMed. È parte di un dispositivo medico per la comunicazione e lo scambio di documentazione sanitaria, predisposto in ArchiMed. Il MMG può utilizzarla per contattare la SOD invece del singolo medico. La SOD risponde alle richieste secondo gli indirizzi interni impartiti dal rispettivo Direttore

[[RELAZIONE BILANCIO PREVISIONE 2023@13032023.docx]]

**SVILUPPO TELEMEDICINA**

Obiettivo introdotto nel 2021, riconfermato ed ampliato anche per il 2022 e 2023, è quello di sviluppare le prestazioni di telemedicina, più nello specifico le televisite di controllo, in modo tale che rappresentino un elemento concreto di innovazione organizzativa nel processo assistenziale. Negli anni di diffusione della pandemia, un rinnovamento organizzativo e culturale teso alla diffusione, laddove possibile, della telemedicina, ha permesso sia di garantire la massima continuità assistenziale del paziente, sia di ridurre al minimo il rischio di diffusione del virus ad utenti, operatori e familiari.

Tale modalità di contatto fra paziente e professionista può essere utile anche al cessare della pandemia e rappresenta sicuramente, per alcuni ambiti e per alcune tipologie di pazienti, un nuovo canale che, se ben strutturato, può portare anche molti vantaggi all’utenza.

E’ stato pertanto richiesto alle diverse strutture dell’Azienda di garantire una progressiva estensione e applicazione dell’utilizzo delle televisite di controllo in tutti gli ambiti assistenziali in cui la telemedicina possa contribuire a migliorare la qualità dell'assistenza e la continuità della presa in carico.
