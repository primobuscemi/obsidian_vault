
## Melinda e Melinda - Wikipedia
URL: https://it.wikipedia.org/wiki/Melinda_e_Melinda

> ## Trama\[[modifica](https://it.wikipedia.org/w/index.php?title=Melinda_e_Melinda&veaction=edit&section=1 "Modifica la sezione Trama") | [modifica wikitesto](https://it.wikipedia.org/w/index.php?title=Melinda_e_Melinda&action=edit&section=1 "Modifica la sezione Trama")\]
> 
> Durante una cena tra amici si discute sul senso della vita: se essa sia più *tragica* o più *comica*. A discutere sono due autori teatrali con una diversa opinione della vita, che si riflette anche nel loro lavoro. Dallo stesso punto di partenza (una ragazza di nome Melinda che arriva inattesa ad una cena) costruiscono, secondo i due punti di vista diversi, una storia basata sul personaggio principale: Melinda.
> 
> Nella versione *drammatica*, Melinda ha tentato il suicidio dopo che il marito, medico, divorzia da lei portandole via i figli e negandole il diritto a fargli visita dopo aver scoperto il suo tradimento; arriva inattesa a casa di Laurel, un'amica del liceo che ha organizzato una cena insieme al marito, attivo nel campo del cinema. Rimane ospite da loro, e nel frattempo fa la conoscenza con un pianista, Ellis, con cui inizia ad uscire e che sembra essere giusto per lei. Ma lui e l'amica diventano amanti e lei tenta di nuovo il suicidio dopo averlo scoperto.
> 
> Nella versione *comica*, Melinda è una laureata in [storia dell'arte](https://it.wikipedia.org/wiki/Storia_dell%27arte "Storia dell'arte") che ha preso parecchi sonniferi, e che chiede aiuto ai vicini di casa Hobie e Susan, che hanno organizzato una cena per reperire i fondi necessari al film della padrona di casa con protagonista il marito, attore che "non ha un nome conosciuto". Va tutto bene e diventano amici, e da qui inizia la ricerca dell'uomo ideale per Melinda, cosa che però secca il marito perché lui si è invaghito di lei; lui e la moglie si lasciano dopo che lui torna a casa e la trova a letto con il finanziatore, e per nulla scosso va ad un appuntamento con Melinda, che gli confida di aver conosciuto un pianista e di essere cotta di lui. Alla fine Melinda si accorgerà di essere innamorata di Hobie e si metteranno insieme.
