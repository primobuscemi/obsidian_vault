---
page-title: "Sogni e delitti - Wikipedia"
url: https://it.wikipedia.org/wiki/Sogni_e_delitti
date: "2023-04-17 08:21:44"
---
Da Wikipedia, l'enciclopedia libera.

*Sogni e delitti*

[![](https://upload.wikimedia.org/wikipedia/it/thumb/3/39/Sogni_e_delitti.jpg/260px-Sogni_e_delitti.jpg)](https://it.wikipedia.org/wiki/File:Sogni_e_delitti.jpg)

[Colin Farrell](https://it.wikipedia.org/wiki/Colin_Farrell "Colin Farrell") e [Ewan McGregor](https://it.wikipedia.org/wiki/Ewan_McGregor "Ewan McGregor") in una scena del film

Titolo originale

*Cassandra's Dream*

Paese di produzione

[Regno Unito](https://it.wikipedia.org/wiki/Regno_Unito "Regno Unito"), [Stati Uniti d'America](https://it.wikipedia.org/wiki/Stati_Uniti_d%27America "Stati Uniti d'America"), [Francia](https://it.wikipedia.org/wiki/Francia "Francia")

Anno

[2007](https://it.wikipedia.org/wiki/Categoria:Film_del_2007 "Categoria:Film del 2007")

Durata

108 min

[Rapporto](https://it.wikipedia.org/wiki/Rapporto_d%27aspetto "Rapporto d'aspetto")

1,85:1

[Genere](https://it.wikipedia.org/wiki/Genere_cinematografico "Genere cinematografico")

[drammatico](https://it.wikipedia.org/wiki/Film_drammatico "Film drammatico"), [thriller](https://it.wikipedia.org/wiki/Thriller "Thriller")

[Regia](https://it.wikipedia.org/wiki/Regia_cinematografica "Regia cinematografica")

[Woody Allen](https://it.wikipedia.org/wiki/Woody_Allen "Woody Allen")

[Soggetto](https://it.wikipedia.org/wiki/Soggetto_(cinema) "Soggetto (cinema)")

Woody Allen

[Sceneggiatura](https://it.wikipedia.org/wiki/Sceneggiatura "Sceneggiatura")

Woody Allen

[Produttore](https://it.wikipedia.org/wiki/Produttore_cinematografico "Produttore cinematografico")

[Letty Aronson](https://it.wikipedia.org/wiki/Letty_Aronson "Letty Aronson"), [Gareth Wiley](https://it.wikipedia.org/w/index.php?title=Gareth_Wiley&action=edit&redlink=1 "Gareth Wiley (la pagina non esiste)"), [Stephen Tenenbaum](https://it.wikipedia.org/w/index.php?title=Stephen_Tenenbaum&action=edit&redlink=1 "Stephen Tenenbaum (la pagina non esiste)")

[Distribuzione](https://it.wikipedia.org/wiki/Distribuzione_cinematografica "Distribuzione cinematografica") in italiano

[Filmauro](https://it.wikipedia.org/wiki/Filmauro "Filmauro")

[Fotografia](https://it.wikipedia.org/wiki/Direttore_della_fotografia "Direttore della fotografia")

[Vilmos Zsigmond](https://it.wikipedia.org/wiki/Vilmos_Zsigmond "Vilmos Zsigmond")

[Montaggio](https://it.wikipedia.org/wiki/Montaggio "Montaggio")

[Alisa Lepselter](https://it.wikipedia.org/wiki/Alisa_Lepselter "Alisa Lepselter")

[Musiche](https://it.wikipedia.org/wiki/Colonna_sonora "Colonna sonora")

[Philip Glass](https://it.wikipedia.org/wiki/Philip_Glass "Philip Glass")

[Scenografia](https://it.wikipedia.org/wiki/Scenografia "Scenografia")

[Maria Djurkovic](https://it.wikipedia.org/w/index.php?title=Maria_Djurkovic&action=edit&redlink=1 "Maria Djurkovic (la pagina non esiste)")

[Interpreti](https://it.wikipedia.org/wiki/Attore "Attore") e [personaggi](https://it.wikipedia.org/wiki/Personaggio_immaginario "Personaggio immaginario")

-   [Colin Farrell](https://it.wikipedia.org/wiki/Colin_Farrell "Colin Farrell"): Terry
-   [Ewan McGregor](https://it.wikipedia.org/wiki/Ewan_McGregor "Ewan McGregor"): Ian
-   [Hayley Atwell](https://it.wikipedia.org/wiki/Hayley_Atwell "Hayley Atwell"): Angela Stark
-   [Sally Hawkins](https://it.wikipedia.org/wiki/Sally_Hawkins "Sally Hawkins"): Kate
-   [Tom Wilkinson](https://it.wikipedia.org/wiki/Tom_Wilkinson "Tom Wilkinson"): Howard
-   [Mark Umbers](https://it.wikipedia.org/wiki/Mark_Umbers "Mark Umbers"): Eisley
-   [John Benfield](https://it.wikipedia.org/wiki/John_Benfield "John Benfield"): sig. Blaine
-   [Clare Higgins](https://it.wikipedia.org/wiki/Clare_Higgins "Clare Higgins"): sig.ra Blaine
-   [Philip Davis](https://it.wikipedia.org/w/index.php?title=Philip_Davis_(attore)&action=edit&redlink=1 "Philip Davis (attore) (la pagina non esiste)"): Martin Burns

[Doppiatori italiani](https://it.wikipedia.org/wiki/Doppiaggio "Doppiaggio")

-   [Fabio Boccanera](https://it.wikipedia.org/wiki/Fabio_Boccanera "Fabio Boccanera"): Terry
-   [Riccardo Rossi](https://it.wikipedia.org/wiki/Riccardo_Rossi_(doppiatore) "Riccardo Rossi (doppiatore)"): Ian
-   [Emanuela D'Amico](https://it.wikipedia.org/wiki/Emanuela_D%27Amico "Emanuela D'Amico"): Angela Stark
-   [Perla Liberatori](https://it.wikipedia.org/wiki/Perla_Liberatori "Perla Liberatori"): Kate
-   [Franco Zucca](https://it.wikipedia.org/wiki/Franco_Zucca "Franco Zucca"): Howard
-   [Sandro Acerbo](https://it.wikipedia.org/wiki/Sandro_Acerbo "Sandro Acerbo"): Eisley
-   [Bruno Alessandro](https://it.wikipedia.org/wiki/Bruno_Alessandro "Bruno Alessandro"): sig. Blaine
-   [Sonia Scotti](https://it.wikipedia.org/wiki/Sonia_Scotti "Sonia Scotti"): sig.ra Blaine
-   [Dario Penne](https://it.wikipedia.org/wiki/Dario_Penne "Dario Penne"): Martin Burns

***Sogni e delitti*** (*Cassandra's Dream*) è un film del [2007](https://it.wikipedia.org/wiki/2007 "2007") scritto e diretto da [Woody Allen](https://it.wikipedia.org/wiki/Woody_Allen "Woody Allen"). È il terzo film di ambientazione britannica, dopo *[Match Point](https://it.wikipedia.org/wiki/Match_Point "Match Point")* e *[Scoop](https://it.wikipedia.org/wiki/Scoop_(film_2006) "Scoop (film 2006)")*. Il cast è capeggiato dall'irlandese [Colin Farrell](https://it.wikipedia.org/wiki/Colin_Farrell "Colin Farrell") e dallo scozzese [Ewan McGregor](https://it.wikipedia.org/wiki/Ewan_McGregor "Ewan McGregor").

La trama, in cui si racconta la storia di due fratelli che, a causa di gravi problemi finanziari vengono spinti a commettere un omicidio, è caratterizzata da atmosfere drammatiche e angosciose abbastanza inconsuete rispetto alle precedenti opere del regista.[\[1\]](https://it.wikipedia.org/wiki/Sogni_e_delitti#cite_note-1)

Il film, che è stato presentato fuori concorso alla [64ª Mostra internazionale d'arte cinematografica di Venezia](https://it.wikipedia.org/wiki/64%C2%AA_Mostra_internazionale_d%27arte_cinematografica_di_Venezia "64ª Mostra internazionale d'arte cinematografica di Venezia"), è uscito nelle sale cinematografiche italiane il 1º febbraio [2008](https://it.wikipedia.org/wiki/2008 "2008").[\[2\]](https://it.wikipedia.org/wiki/Sogni_e_delitti#cite_note-2)

Il film, come sostenuto da Woody Allen al settimanale italiano *[Il Venerdì](https://it.wikipedia.org/wiki/Il_Venerd%C3%AC "Il Venerdì")*, tratta ampiamente i temi della colpa e della coscienza. Allen stesso sostiene che la coscienza è presente in gradazioni diverse negli uomini e i personaggi del film rappresentano molto bene questo punto di vista.

## Trama\[[modifica](https://it.wikipedia.org/w/index.php?title=Sogni_e_delitti&veaction=edit&section=1 "Modifica la sezione Trama") | [modifica wikitesto](https://it.wikipedia.org/w/index.php?title=Sogni_e_delitti&action=edit&section=1 "Modifica la sezione Trama")\]

Due fratelli molto legati, Ian e Terry, nonostante le difficoltà finanziarie di entrambi, decidono di acquistare una piccola barca a vela a cui danno il nome *Cassandra's Dream*. Ian, che lavora controvoglia nel ristorante di famiglia, sogna di fare carriera nel mondo imprenditoriale, in particolare nel settore degli alberghi. Terry, meccanico presso un'officina, è alcolizzato e dedito al gioco d'azzardo.

I due fratelli ben presto si ritrovano in grossi guai finanziari e per questo si vedono costretti a chiedere aiuto al facoltoso zio Howard, fratello della madre, uomo di successo spesso in viaggio, tornato a Londra per motivi di lavoro. In occasione del compleanno della sorella, Howard porta la famiglia fuori a pranzo e i due fratelli ne approfittano per spiegargli i problemi che li affliggono e chiedergli dei soldi. Lo zio si mostra disponibile ad aiutare i nipoti in difficoltà a patto che siano disposti a fargli un favore: uccidere Martin Burns, un uomo che potrebbe far finire Howard in carcere per via di azioni illecite commesse nei suoi affari.

Superate le iniziali titubanze, i due fratelli accettano ma, sebbene l'omicidio riesca, i crescenti sensi di colpa e la depressione di Terry portano gli eventi ad una tragica conclusione. Ian invita Terry per un giro in barca con l'intenzione di uccidere anche lui, ma ne nasce una colluttazione in cui è Ian a soccombere, mentre il fratello sceglie, a questo punto, di suicidarsi.

## Titolo\[[modifica](https://it.wikipedia.org/w/index.php?title=Sogni_e_delitti&veaction=edit&section=2 "Modifica la sezione Titolo") | [modifica wikitesto](https://it.wikipedia.org/w/index.php?title=Sogni_e_delitti&action=edit&section=2 "Modifica la sezione Titolo")\]

Il titolo originale (*Cassandra's Dream*) allude al nome della piccola barca a vela dei protagonisti, acquistata grazie alle vincite sulle scommesse alle corse dei cani, alle quali partecipa Terry (il personaggio interpretato da [Colin Farrell](https://it.wikipedia.org/wiki/Colin_Farrell "Colin Farrell")). Il nome infatti proviene dal nome di uno dei cani vincenti alle medesime corse. Il titolo, in modo allegorico, con il suo rimando al personaggio omerico di [Cassandra](https://it.wikipedia.org/wiki/Cassandra_(mitologia) "Cassandra (mitologia)"), richiama uno dei maggiori interessi del regista e tema conduttore della pellicola, ovvero la connessione con i canoni su cui si reggono le strutture narrative della tragedia classica, di quella greca in particolare (cui Woody Allen aveva già fatto riferimento in altre opere del passato, in particolare in *[La dea dell'amore](https://it.wikipedia.org/wiki/La_dea_dell%27amore "La dea dell'amore")*). Si nota in particolare il ricorrente intervento del [Fato](https://it.wikipedia.org/wiki/Fato "Fato") negli sviluppi dell'esistenza umana.

## Colonna sonora\[[modifica](https://it.wikipedia.org/w/index.php?title=Sogni_e_delitti&veaction=edit&section=3 "Modifica la sezione Colonna sonora") | [modifica wikitesto](https://it.wikipedia.org/w/index.php?title=Sogni_e_delitti&action=edit&section=3 "Modifica la sezione Colonna sonora")\]

L'8 gennaio [2008](https://it.wikipedia.org/wiki/2008 "2008") negli [Stati Uniti](https://it.wikipedia.org/wiki/Stati_Uniti_d%27America "Stati Uniti d'America")[\[3\]](https://it.wikipedia.org/wiki/Sogni_e_delitti#cite_note-Soundtrack-3) e il 28 aprile in Italia[\[4\]](https://it.wikipedia.org/wiki/Sogni_e_delitti#cite_note-4) è stata pubblicata la colonna sonora del film, intitolata *Cassandra's Dream*, composta da [Philip Glass](https://it.wikipedia.org/wiki/Philip_Glass "Philip Glass") e prodotta dalla Orange Mountain.[\[3\]](https://it.wikipedia.org/wiki/Sogni_e_delitti#cite_note-Soundtrack-3)

### Tracce\[[modifica](https://it.wikipedia.org/w/index.php?title=Sogni_e_delitti&veaction=edit&section=4 "Modifica la sezione Tracce") | [modifica wikitesto](https://it.wikipedia.org/w/index.php?title=Sogni_e_delitti&action=edit&section=4 "Modifica la sezione Tracce")\]

1.  *Cassandra's Dream* - 2:18
2.  *Buying the Boat* - 1:45
3.  *Sailing* - 1:53
4.  *The Cockney Brothers* - 1:24
5.  *A Drive In the Country* - 1:38
6.  *Angela* - 1:13
7.  *Howard's Request / In the Apartment* - 3:27
8.  *The Pursuit & Murder In the Park* - 6:44
9.  *Suspicion* - 2:26
10.  *The Plot Unravels* - 1:46
11.  *Death On the Boat* - 3:31
12.  *Cassandra's Dream (Finale)* - 2:57

## Accoglienza\[[modifica](https://it.wikipedia.org/w/index.php?title=Sogni_e_delitti&veaction=edit&section=5 "Modifica la sezione Accoglienza") | [modifica wikitesto](https://it.wikipedia.org/w/index.php?title=Sogni_e_delitti&action=edit&section=5 "Modifica la sezione Accoglienza")\]

### Incassi\[[modifica](https://it.wikipedia.org/w/index.php?title=Sogni_e_delitti&veaction=edit&section=6 "Modifica la sezione Incassi") | [modifica wikitesto](https://it.wikipedia.org/w/index.php?title=Sogni_e_delitti&action=edit&section=6 "Modifica la sezione Incassi")\]

*Sogni e delitti* ha incassato circa 7000000 € in Italia, 973018 $ negli Stati Uniti e circa 23000000 $ globalmente.[\[5\]](https://it.wikipedia.org/wiki/Sogni_e_delitti#cite_note-5)

### Critica\[[modifica](https://it.wikipedia.org/w/index.php?title=Sogni_e_delitti&veaction=edit&section=7 "Modifica la sezione Critica") | [modifica wikitesto](https://it.wikipedia.org/w/index.php?title=Sogni_e_delitti&action=edit&section=7 "Modifica la sezione Critica")\]

Il film ha ricevuto giudizi contrastanti dalla critica, che si è soffermata sull'eccessiva linearità della storia e sulla insignificanza dei personaggi.[\[6\]](https://it.wikipedia.org/wiki/Sogni_e_delitti#cite_note-6)

Il sito internet *[Rotten Tomatoes](https://it.wikipedia.org/wiki/Rotten_Tomatoes "Rotten Tomatoes")* riporta che il film ha ricevuto solo il 46% di recensioni positive.[\[7\]](https://it.wikipedia.org/wiki/Sogni_e_delitti#cite_note-7) Damon Wise, della rivista britannica *[Empire](https://it.wikipedia.org/wiki/Empire_(periodico) "Empire (periodico)")*, lo ha definito "*il punto più basso della carriera di Allen*".[\[8\]](https://it.wikipedia.org/wiki/Sogni_e_delitti#cite_note-8)

## Note\[[modifica](https://it.wikipedia.org/w/index.php?title=Sogni_e_delitti&veaction=edit&section=8 "Modifica la sezione Note") | [modifica wikitesto](https://it.wikipedia.org/w/index.php?title=Sogni_e_delitti&action=edit&section=8 "Modifica la sezione Note")\]

1.  [**^**](https://it.wikipedia.org/wiki/Sogni_e_delitti#cite_ref-1) Natalia Aspesi, [Woody senza più humour: "Scarlett non è la mia musa"](http://ricerca.repubblica.it/repubblica/archivio/repubblica/2007/09/03/woody-senza-piu-humour-scarlett-non-la.html), su ricerca.repubblica.it, [La Repubblica](https://it.wikipedia.org/wiki/La_Repubblica_(quotidiano) "La Repubblica (quotidiano)"), 3 settembre 2007. URL consultato il 5 settembre 2009.
2.  [**^**](https://it.wikipedia.org/wiki/Sogni_e_delitti#cite_ref-2) [Date di uscita per *Sogni e delitti*](https://www.imdb.com/title/tt0795493/releaseinfo), su imdb.com.
3.  **^** *[Salta a: a](https://it.wikipedia.org/wiki/Sogni_e_delitti#cite_ref-Soundtrack_3-0)* *[b](https://it.wikipedia.org/wiki/Sogni_e_delitti#cite_ref-Soundtrack_3-1)* (EN) [*Cassandra's Dream*](http://www.soundtrackcollector.com/catalog/soundtrackdetail.php?movieid=80926), su soundtrackcollector.com.
4.  [**^**](https://it.wikipedia.org/wiki/Sogni_e_delitti#cite_ref-4) [Colonna sonora - *Cassandra's Dream*](http://www.mymovies.it/dizionario/colonnasonora.asp?id=47326), su mymovies.it.
5.  [**^**](https://it.wikipedia.org/wiki/Sogni_e_delitti#cite_ref-5) [Sogni e delitti](http://www.movieplayer.it/film/11066/sogni-e-delitti/), su movieplayer.it. URL consultato il 5 settembre 2009.
6.  [**^**](https://it.wikipedia.org/wiki/Sogni_e_delitti#cite_ref-6) Laura, Luisa e Morando Morandini, Il Morandini 2009. Dizionario dei film, Bologna, Zanichelli editore, 2008.
7.  [**^**](https://it.wikipedia.org/wiki/Sogni_e_delitti#cite_ref-7) (EN) [Cassandra's Dream](https://www.rottentomatoes.com/m/cassandras_dream/), su rottentomatoes.com, [rottentomatoes.com](https://it.wikipedia.org/wiki/Rotten_Tomatoes "Rotten Tomatoes"). URL consultato il 5 settembre 2009.
8.  [**^**](https://it.wikipedia.org/wiki/Sogni_e_delitti#cite_ref-8) (EN) [Cassandra's Dream](http://www.empireonline.com/reviews/ReviewComplete.asp?FID=135171), su empireonline.com, [empireonline.com](https://it.wikipedia.org/wiki/Empire_(periodico) "Empire (periodico)"). URL consultato il 5 settembre 2009.

## Collegamenti esterni\[[modifica](https://it.wikipedia.org/w/index.php?title=Sogni_e_delitti&veaction=edit&section=9 "Modifica la sezione Collegamenti esterni") | [modifica wikitesto](https://it.wikipedia.org/w/index.php?title=Sogni_e_delitti&action=edit&section=9 "Modifica la sezione Collegamenti esterni")\]

-   (EN) [Sogni e delitti](https://www.imdb.com/Name?tt0795493), su [Internet Movie Database](https://it.wikipedia.org/wiki/Internet_Movie_Database "Internet Movie Database"), IMDb.com. [![Modifica su Wikidata](https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png)](https://www.wikidata.org/wiki/Q833530#P345 "Modifica su Wikidata")
-   (EN) [Sogni e delitti](https://www.allmovie.com/movie/v353472), su [AllMovie](https://it.wikipedia.org/wiki/AllMovie "AllMovie"), [All Media Network](https://it.wikipedia.org/wiki/All_Media_Network "All Media Network"). [![Modifica su Wikidata](https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png)](https://www.wikidata.org/wiki/Q833530#P1562 "Modifica su Wikidata")
-   (EN) [Sogni e delitti](https://www.rottentomatoes.com/m/cassandras_dream), su [Rotten Tomatoes](https://it.wikipedia.org/wiki/Rotten_Tomatoes "Rotten Tomatoes"), Flixster Inc. [![Modifica su Wikidata](https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png)](https://www.wikidata.org/wiki/Q833530#P1258 "Modifica su Wikidata")
-   (EN, ES) [Sogni e delitti](https://www.filmaffinity.com/en/film795100.html), su [FilmAffinity](https://it.wikipedia.org/wiki/FilmAffinity "FilmAffinity"). [![Modifica su Wikidata](https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png)](https://www.wikidata.org/wiki/Q833530#P480 "Modifica su Wikidata")
-   (EN) [Sogni e delitti](https://www.metacritic.com/movie/cassandras-dream), su [Metacritic](https://it.wikipedia.org/wiki/Metacritic "Metacritic"), Red Ventures. [![Modifica su Wikidata](https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png)](https://www.wikidata.org/wiki/Q833530#P1712 "Modifica su Wikidata")
-   (EN) [Sogni e delitti](https://www.boxofficemojo.com/title/tt0795493/), su [Box Office Mojo](https://it.wikipedia.org/wiki/Box_Office_Mojo "Box Office Mojo"), IMDb.com. [![Modifica su Wikidata](https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png)](https://www.wikidata.org/wiki/Q833530#P345 "Modifica su Wikidata")
-   (EN) [Sogni e delitti](https://web.archive.org/web/20120101/http://www.tv.com/movies/cassandras-dream), su [TV.com](https://it.wikipedia.org/wiki/TV.com "TV.com"), Red Ventures (archiviato dall'url originale il 1º gennaio 2012). [![Modifica su Wikidata](https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png)](https://www.wikidata.org/wiki/Q833530#P2638 "Modifica su Wikidata")
-   (EN) [Sogni e delitti](http://catalog.afi.com/Catalog/MovieDetails/64188), su AFI Catalog of Feature Films, [American Film Institute](https://it.wikipedia.org/wiki/American_Film_Institute "American Film Institute"). [![Modifica su Wikidata](https://upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png)](https://www.wikidata.org/wiki/Q833530#P3593 "Modifica su Wikidata")

mostra

[V](https://it.wikipedia.org/wiki/Template:Film_di_Woody_Allen "Template:Film di Woody Allen") · [D](https://it.wikipedia.org/w/index.php?title=Discussioni_template:Film_di_Woody_Allen&action=edit&redlink=1 "Discussioni template:Film di Woody Allen (la pagina non esiste)") · [M](https://it.wikipedia.org/w/index.php?title=Template:Film_di_Woody_Allen&action=edit)

Film di [Woody Allen](https://it.wikipedia.org/wiki/Woody_Allen "Woody Allen")

[Controllo di autorità](https://it.wikipedia.org/wiki/Aiuto:Controllo_di_autorit%C3%A0 "Aiuto:Controllo di autorità")

[VIAF](https://it.wikipedia.org/wiki/Virtual_International_Authority_File "Virtual International Authority File") (EN) [224741749](https://viaf.org/viaf/224741749) · [LCCN](https://it.wikipedia.org/wiki/Library_of_Congress_Control_Number "Library of Congress Control Number") (EN) [n2011065558](http://id.loc.gov/authorities/names/n2011065558) · [BNE](https://it.wikipedia.org/wiki/Biblioteca_nazionale_di_Spagna "Biblioteca nazionale di Spagna") (ES) [XX4824646](http://catalogo.bne.es/uhtbin/authoritybrowse.cgi?action=display&authority_id=XX4824646) [(data)](http://datos.bne.es/resource/XX4824646)